# § 1 Foreninga sitt namn
1. Foreninga sitt offisielle namn er “echo Programmerbar” (fullt namn), eller “Programmerbar” (kort namn).

# § 2 Føremål
## Styret
1. Programmerbar er ein frivillig studentdriven organisasjon ved Institutt for informatikk ved Universitetet i Bergen.
2. Programmerbar er ein underorganisasjon av echo – Linjeforeningen for informatikk (heretter kalla echo). echo sitt hovedstyre og styret i Programmerbar har innbyrdes møterett i styremøtene til kvarandre.
3. Organisasjonen har som føremål å betre og styrke det sosiale miljøet blant Våre studenter[^1], professorar, tilsette og stipendiatar ved å drive ein bar. Baren set mål om å vere ein arena for å styrke det sosiale båndet på tvers av dei nemnde gruppene.

## Arrangement
1. Programmerbar skal arrangere eigne arrangement og legge til rette for at andre aktørar (f.eks. echo eller privatpersonar) skal kunne halde arrangement.

# § 3 Organisasjonsform
1. Foreininga er ein frittståande juridisk person med medlemmar, og er sjølveigande. At den er sjølveigande inneber at ingen, verken medlemmar eller andre, har krav på foreininga si formue eller eigendelar, eller er ansvarleg for gjeld eller andre forpliktingar.

# § 4.1 Medlemmar
1. Medlemmar veljast inn av styret.
2. Alle medlemmar skal sitje i styret.
3. Av medlemmane må ⅔ falle under definisjonen Våre studenter, og alle må ha ein reell tilknyting til Institutt for informatikk.
4. Leiar, nestleiar og økonomiansvarleg har saman makt til å fjerne medlemmar i særskilte situasjonar. Styret kan ved ⅔ fleirtal fjerne eit medlem; medlemmet det stemmast over har ikkje røysterett i denne saka.

# § 4.2 Frivillige
1. Personar som ønskjer å bidra til drifta av baren kan søkje om å bli frivillig.
2. Det setjast krav til at frivillige ved Programmerbar skal ha ein reell tilknyting til Institutt for informatikk. Andre personar kan vurderast av styret.
3. Av frivillige skal minst ½ vere Våre studenter.
4. Styret har fridom til å fjerne frivillige ved einigheit mellom leiar, nestleiar og økonomiansvarleg, eller ved ⅔ einigheit i styret. Vel leiar, nestleiar og økonomiansvarleg å fjerne ein frivillig, skal dette opplysast til resten av styret på neste styremøte.

# § 5 Rettar og plikter knytt til medlemskap
1. Alle medlemmar har rett til å delta på årsmøte og har røysterett ved årsmøte. Medlemmane pliktar å forhalde seg til vedtak som er fatta av årsmøtet.
2. Medlemmar pliktar å delta på éin oppfølgingssamtale mellom kvart årsmøte.
3. Medlemmar pliktar å bidra aktivt til Programmerbar.

# § 6.1 Årsmøte
1. Årsmøtet, som vert halde kvart år, er foreninga si høgste mynde. Årsmøtet er vedtaksført når minst ⅔ av medlemmene er til stades, og alle medlemmar har éi røyste. Møteleiar veljast av årsmøtet.
2. Med mindre anna er bestemt, skal eit vedtak, for å vere gyldig, vere truffet med alminneleg fleirtal av dei avgitte røystene. Ved røystelikheit har styreleiar dobbeltrøyste.
3. Årsmøtet vert innkalla av styret med minst 2 vekers varsel, direkte til medlemmane. Forslag som skal behandlast på årsmøtet, skal vere sendt til styret seinast ei veka før årsmøtet. Fullstendig saksliste må vere tilgjengeleg for medlemmane seinast ei veka før årsmøtet.
4. Årsmøtet kan ikkje behandle forslag som ikkje er oppført på sakslista, med mindre 3/4 av dei frammøtte krev det.

# § 6.2 Årsmøtets oppgåver  
1. Behandle årsmelding.  
2. Behandle revidert rekneskap.  
3. Behandle innkomne forslag.  
4. Vedta budsjett.  
5. Velje nødvendige stillingar:  
   1. Leiar 
   2. Nestleiar  
   3. Økonomiansvarleg  
6. Velje øvrige stillingar, som:  
   1. Økonomiassistent
   2. Leverandøransvarleg 
   3. PR-ansvarleg
   4. Sosialansvarleg  
   5. Arrangementsansvarleg
   6. Reservasjonsansvarleg
   7. Frivillegansvarleg
   8. Driftsansvarleg
   9. Kvissmester
7. Årsmøtet skal protokollførast.  

# § 6.3 Ekstraordinære årsmøter  
1. Ekstraordinære årsmøter vert halde når styreleiar bestemmer det, eller minst ½ av medlemmane krev det.  
2. Innkalling skjer på same måte som for ordinære årsmøter, med minst 2 vekers varsel.  
3. Ekstraordinære årsmøter kan berre behandle og ta avgjersler i dei sakene som er kunngjort i innkallinga.  
4. Ekstraordinære årsmøter kan ikkje behandle forslag som ikkje er oppført på sakslista, med mindre ¾ av dei frammøtte krev det.  

# § 7 Styret  
1. Foreninga har eit styre på minst 3 medlemmar. Styret er høgste mynde mellom årsmøta. Styret skal halde møte når styreleiar eller eit fleirtal av styremedlemmane forlanger det.  
2. Styret skal
   1. iverksette årsmøtets føresegner  
   2. oppnemne eventuelle komitear, utval eller personar som skal gjere spesielle oppgåver, og utarbeide instruks for desse  
   3. administrere og føre nødvendig kontroll med foreninga si økonomi i samsvar med gjeldande instruksar og føresegner  
   4. representere foreninga utad  
3. Styret har sjølv ansvar for oppfølging av styrets medlemmar og oppgåver.  
4. Styret skal minst bestå av leiar, nestleiar og økonomiansvarleg.  
5. Styret kan fatte vedtak når eit fleirtal av styrets medlemmar er til stades. Vedtak fattes med simpelt fleirtal; ved røystelikheit har leiar to røyster.  
6. Styret pliktar seg til å oppdatere echo med relevant rekneskapsinformasjon ved førespurnad.  
7. Leiar og nestleiar skal halde minst éin oppfølgingssamtale med øvrige medlemmar mellom kvart årsmøte.  
8. Alle medlemmar kan krevje anonym avstemming i saker.  
9. Styret skal føre referat etter kvart møte. 
   1. Referat frå møter skal gjevast til echo ved førespurnad. Personinformasjon kan sensurerast.  

# § 8 Økonomi  
1. Overskot til baren skal bli verande i echo Programmerbar. 
   1. Dette skal brukast til å fremje baren sine føremål.  
2. Foreninga sitt overskot, sin gjeld eller formue kan ikkje delast ut til medlemmane eller andre enkeltpersonar.

# § 9 Signaturrett  
1. Leiar og økonomiansvarleg har signaturrett i fellesskap. Leiar og økonomiansvarleg kan i fellesskap gje fullmakt til andre styremedlem i individuelle enkeltsaker.  

# § 10 Vedtektsendring  
1. Endringar av desse vedtektene kan berre gjerast på ordinært eller ekstraordinært årsmøte etter å ha vore på sakslista, og det krevst 2/3 fleirtal av dei avgitte røystene. 
2. Vedtektene vart sist endra ved årsmøte 12.09.2024.
3. Leiar, nestleiar og økonomiansvarleg har til ei kvar tid mynde til å gjere redaksjonelle endringar i Programmerbar sine vedtekter. Ein redaksjonell endring er ei endring vedrørande grammatikk, struktur eller ordlyd som ikkje forandrar på meininga eller innhaldet i originalteksten. Eventuelle endringar må protokollførast, og informerast om under neste årsmøte.

# § 11 Nynorsk visjon 
1. Vedtektene til Programmerbar skal skrivast på nynorsk.
2. Nynorsk skal ha ein sentral plass i Programmerbar si drift og kommunikasjon.
3. Programmerbar har som mål å bidra til å gjere nynorsk til eit mål- og skriftspråk sidestilt med bokmål ved Institutt for informatikk.

# § 12 Oppløysing  
1. Oppløysing av foreninga kan berre behandlast på årsmøte, og krev 2/3 fleirtal.  
2. Foreninga si formue skal etter oppløysing og gjeldsavleggelse tilfalle det formålet foreninga arbeider for å fremje, ved at nettoformuen og inventar blir fordelt mellom echo og Institutt for informatikk som årsmøtet bestemmer.  
3. Ingen medlemmar har krav på foreninga sine midlar eller andel av desse.  

________________
[^1]: [echo – Linjeforeningen for informatikk sine vedtekter](https://echo.uib.no/om/vedtekter)
